---
template: post
title: Ti cercherò mio Dio
slug: /poesie/ti-cerchero-mio-dio
draft: false
priority: 10
date: 2012-11-15T21:19:27.692Z
description: >-
  Ti cercherò
  nell’aspro talamo di Maja
  dentro le lacrime del volgo montano
  dove pallide aurore
  si confondono a tramonti
  negli occhi opachi d’un vecchio frentano...
category: Odi barbare
tags:
  - ribellione
---

![Paese medievale](/media/odi-barbare/ti-cerchero-mio-dio.jpg)

Ti cercherò
nell’aspro talamo di Maja
dentro le lacrime del volgo montano
dove pallide aurore
si confondono a tramonti
negli occhi opachi d’un vecchio frentano.

Ti cercherò
sulle lapidi anonime
tra i secchi fiori sotto croci ossidate
nel nome strano
ingombrante pastoia
che spegne i sogni di genti migrate.

Ti cercherò
nell’aura armonica del vespro
nel flusso scuro che squassa la storia
nel diverso temuto
o in chi detto "brigante"
morì vessato senza Patria e gloria.

Ti cercherò Signore...
tra le pietre dei borghi diroccati
sotto il velo ch’ammanta un bianco crine
nel raspare degli arti trascinati
e in chi ogni giorno annusa la sua fine.

Tascolterò Signore in fredde sere
nel crepitio dei ciocchi nel camino
e bisbigliando l’ultime preghiere
berrò la feccia ch’ è rimasta in tino.
