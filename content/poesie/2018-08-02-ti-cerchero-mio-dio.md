---
template: post
title: Ti cercherò mio Dio
slug: /poesie/ti-cerchero-mio-dio
draft: false
priority: 10
date: 2012-11-15T21:19:27.692Z
description: >-
  Ti cercherò
  nell’aspro talamo di Maja
  dentro le lacrime del volgo montano
  dove pallide aurore
  si confondono a tramonti
  negli occhi opachi d’un vecchio frentano...
category: Odi barbare
tags:
  - ribellione
---

![Paese medievale](/media/odi-barbare/ti-cerchero-mio-dio.jpg)

Ti cercherò<br/>
nell’aspro talamo di Maja<br/>
dentro le lacrime del volgo montano<br/>
dove pallide aurore<br/>
si confondono a tramonti<br/>
negli occhi opachi d’un vecchio frentano.

Ti cercherò<br/>
sulle lapidi anonime<br/>
tra i secchi fiori sotto croci ossidate<br/>
nel nome strano<br/>
ingombrante pastoia<br/>
che spegne i sogni di genti migrate.

Ti cercherò<br/>
nell’aura armonica del vespro<br/>
nel flusso scuro che squassa la storia<br/>
nel diverso temuto<br/>
o in chi detto "brigante"<br/>
morì vessato senza Patria e gloria.

Ti cercherò Signore...<br/>
tra le pietre dei borghi diroccati<br/>
sotto il velo ch’ammanta un bianco crine<br/>
nel raspare degli arti trascinati<br/>
e in chi ogni giorno annusa la sua fine.

Tascolterò Signore in fredde sere<br/>
nel crepitio dei ciocchi nel camino<br/>
e bisbigliando l’ultime preghiere<br/>
berrò la feccia ch’ è rimasta in tino.
