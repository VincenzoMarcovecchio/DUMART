---
template: post
title: 11 Novembre San Martino
slug: /poesie/11-novembre-san-martino
draft: false
priority: 0
date: 2019-11-11T14:36:12.038Z
description: >-
  Tra le cucurbitacee con il secchio
  nell’orticello sta ricurvo il vecchio
  ne sceglie al nipotino la migliore...
category: Terre delle Fragine
tags:
  - poesia
  - poesia
---

Tra le cucurbitacee con il secchio
nell’orticello sta ricurvo il vecchio
ne sceglie al nipotino la migliore

la festa incombe e s’agitano nuore
già pensano al frastuono occasionale
di cento "stagnarole" lungo il viale.

Nell’aria pregna d’intensi sapori
s’intaglian volti dai mille colori
neri fantocci sui carri arrangiati

per finti scontri tra rioni inscenati
quando d’inverno ricade il solstizio
e grosse zucche ne segnano inizio.

Fanciulli avvolti da stracci geniali
artiste sono le madri speciali
si impegnano per renderli contenti

spendendo il tempo per semplici eventi
fatti di maschere, zucche, scherzetti,
ferratelle, salsicce e altri dolcetti.

Da tantissimo lustri festeggiamo
lo strano Santo in Abruzzo montano
senza importare dalle altre nazioni

un altro evento che muove milioni.
Rivendicare l’antico il folclore
è un atto dovuto, è un atto di amore.
