---
template: post
title: Sotto i cieli di Ustica
slug: /poesie/sotto-i-cieli-di-ustica
draft: false
priority: 0
date: 2012-31-01T21:19:27.692Z
description: >-
  C'era fermento in giro...
  notte brïosa in piazza Plebiscito
  uno dei rari giorni sgraffignati al mare.
  Negli occhi la maschia arroganza angioina

category: Navigando nel mio mare

tags:
  - ribellione
---

![Incidente aviario](/media/navigando-nel-mio-mare/sotto-i-cieli-di-ustica.jpg)

C'era fermento in giro...<br/>
notte brïosa in piazza Plebiscito<br/>
uno dei rari giorni sgraffignati al mare.

Negli occhi la maschia arroganza angioina<br/>
con addosso il profumo delle "margherite"<br/>
e quello di caffè;<br/>
sui più marpioni poi

_ va da sé _

essenze di matrone napoletane.

Come un fulmine a ciel sereno:<br/>
“Cos'è questa frenesia?<br/>
A bordo tutti<br/>
si riprende il mare,<br/>
forza è urgente<br/>
si torna a navigare..."<br/>
“assicurare la passerella a poppa,<br/>
mollare le cime,<br/>
macchine avanti tutta,<br/>
destinazione da confermare”.<br/>

Chi avrebbe potuto immaginare<br/>
di sporcar di sangue la chiglia della nave.

Nelle acque arrese<br/>
l'ho visto quel giovane cuore palpitare<br/>
fluttuante in bava d'infuocato demone del cielo.

Deposto e avvolto in candido velo,<br/>
d'onda increspata e lacrime<br/>
ho lavato le mani!

Ad Ustica,<br/>
nel blu di quel mare...<br/>
le mie mani.
