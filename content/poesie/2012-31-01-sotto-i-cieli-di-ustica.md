---
template: post
title: Sotto i cieli di Ustica
slug: /poesie/sotto-i-cieli-di-ustica
draft: false
priority: 0
date: 2012-31-01T21:19:27.692Z
description: >-
  C'era fermento in giro...
  notte brïosa in piazza Plebiscito
  uno dei rari giorni sgraffignati al mare.
  Negli occhi la maschia arroganza angioina

category: Navigando nel mio mare

tags:
  - ribellione
---

![Incidente aviario](/media/navigando-nel-mio-mare/sotto-i-cieli-di-ustica.jpg)

C'era fermento in giro...
notte brïosa in piazza Plebiscito
uno dei rari giorni sgraffignati al mare.

Negli occhi la maschia arroganza angioina
con addosso il profumo delle "margherite"
e quello di caffè;
sui più marpioni poi

_ va da sé _

essenze di matrone napoletane.

Come un fulmine a ciel sereno:
“Cos'è questa frenesia?
A bordo tutti
si riprende il mare,
forza è urgente
si torna a navigare..."
“assicurare la passerella a poppa,
mollare le cime,
macchine avanti tutta,
destinazione da confermare”.

Chi avrebbe potuto immaginare
di sporcar di sangue la chiglia della nave.

Nelle acque arrese
l'ho visto quel giovane cuore palpitare
fluttuante in bava d'infuocato demone del cielo.

Deposto e avvolto in candido velo,
d'onda increspata e lacrime
ho lavato le mani!

Ad Ustica,
nel blu di quel mare...
le mie mani.
