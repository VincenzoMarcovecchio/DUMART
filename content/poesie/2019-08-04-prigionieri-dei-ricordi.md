---
template: post
title: Prigionieri dei ricordi
slug: /poesie/prigionieri-dei-ricordi
draft: false
priority: 10
date: 2019-07-16T21:19:27.692Z
description: >-
  Tumultuosi e imbrunendo avanzavano
  i fronti, afoni frassini urlavano
  d'inverno l'avvento; tra pruni
  e sterpi spenti...
category: Odi barbare
tags:
  - poesia
  - odi barbare
---

![Paese medievale](/media/odi-barbare/prigionieri-dei-ricordi.jpg)

Tumultuosi e imbrunendo avanzavano
i fronti, afoni frassini urlavano
d'inverno l'avvento; tra pruni
e sterpi spenti

s'imbucavano merli; sul mandorlo
un freddo nido, reso visibile
dal morto fogliame, tremava
visibilmente.

Le ieratiche guglie imploravano
il cielo; sotto ai solidi platani
strisciante il farfuglio di foglie
rese all'ambiente.

Gi√† sfoggiava il crepuscolo un abito
oscuro, ombre ricurve s'ergevano
leste: in bocche briose, su brace
la creta aulente.

Sotto gelidi baveri i palpiti
accesi dall'attesa d'un prodigo
ritorno; la notte era un maglio
bolo... il ricordo.
